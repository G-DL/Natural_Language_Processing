title:دارت الأيام
poet: مأمون الشناوي
composer: محمد عبدالوهاب
year: ١٩٧٠

و دارت الأيام و مرت الأيام

ما بين بعاد و خصام

و قابلته نسيت إني خاصمته

و نسيت الليل اللي سهرته

و سامحت عذاب قلبي

وحيرته

ما أعرفش ازاي أنا كلمته

ما أقدرش على بعد حبيبي

أنا ليه مين إلا حبيبي

قابلني

و الأشواق في عينيه سلم

و خد إيدي في إيديه

و همس لي قالي الحق عليه

نسيت ساعتها بعدنا ليه

فين دموع عيني

اللي ما نامت ليالي

بإبتسامة من عيونه نسهالي

أمر عذاب و أحلى عذاب

عذاب الحب للأحباب

ما أقدرتش

أصبر يوم على بعده

ده الصبر عايز صبر لوحده

ما أقدرش على بعد حبيبي

أنا ليه مين إلا حبيبي

وصفولي الصبر

لقيته خيال

وكلام في الحب

يا دوب يتقال

أهرب من قلبي

أروح على فين

ليالينا الحلوة في كل مكان

مليناها حب إحنا الإتنين

و ملينا الدنيا أمل

أمل و حنان

عيني ع العاشقين

حياري مظلومين

ع الصبر مش قادرين

ما إقدرتش

أصبر يوم على بعده

ده الصبر عايز صبر لوحده

ما أقدرش على بعد حبيبى

و مرت الأيام  ودارت الأيام

و هل الفجر بعد الهجر

بلونه الوردي يصبح

من فرحتي تهت مع الفرحة

من فرحتي لا بنام ولا بصحى

ولقيتني معاه

بعيش في ربيع مفيش كده

بين شوق ما ينتهيش

وشوق تاني إبتده

ما قدرتش

أصبر يوم على بعده

ده الصبر عايز صبر لوحده

ما قدرش على بعد حبيبي

أنا ليه مين الا حبيبي


