title:حيرت قلبي معاك
poet: أحمد رامي
composer: رياض السنباطي
year: ١٩٦١

حيرت قلبي معاك

و أنا بداري وأخبي

قولي أعمل ايه وياك

و لا أعمل إيه ويا قلبي

بدي أشكيلك من نار حبي

بدي أحكيلك ع اللي في قلبي

و أقول لك عاللي سهرني

و أقول لك عاللي بكاني

و أصور لك ضنى روحي

و عزة نفسي منعاني

يا قاسي بص في عنيه

و شوف إيه إنكتب فيها

دي نظرة شوق وحنيه

و دي دمعه بداريها

و ده خيال بين الاجفان

فضل معايا الليل كله

سهرني بين فكر وأشجان

و فات لي جوه العين ضله

و بين شوقي وحرماني

و حيرتي ويا كتماني

بدي أشكيلك من نار حبي

بدي أحكيلك ع اللي في قلبي

و أقول لك عاللي سهرني

و أقول لك عاللي بكاني

و أصور لك ضنى روحي

و عزة نفسي منعاني