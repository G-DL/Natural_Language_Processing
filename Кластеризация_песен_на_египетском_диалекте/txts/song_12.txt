title:ظلمنا الحب
poet: عبدالوهاب محمد
composer: بليغ حمدي
year: ١٩٦٢  

أنا و إنت ظلمنا الحب

ظلمنا الحب بإيدينا

و جنينا عليه

و جرحناه ما داب حوالينا

ما حدش منا كان عايز

يكون ارحم من التاني

و لا يضحي عن التاني

وضاع الحب

ما بين عند قلب وقلب

ضاع الحب

ودلوقتي لا أنا بنساه

و لا بتنساه

و لا بنلقاه أنا وإنت

أنا و إنت

اللي كنا زمان

أحب إتنين و أحن إتنين

و كان أكبر خصام بينا

يدوب في يومين

خصامنا ليه

النوبه دي زاد

وخلى الخطوه بينا بلاد

فرقنا على طريقين

وضاع الحب ضاع

و ضاع الحب

ما بين عند قلب و قلب

و ده الوقت

لا أنا بنساه و لا بتنساه

و لا بنلقاه انا و إنت

أنا و إنت

ظلمنا الحب بالغيره

و جبنا للظنون سيره

و قطعنا الأمل مرات

ما بين الشك و الحيره

و كان الحب بينا كبير

صغر لما إبتدينا نغير

و بردت نار و قادت نار

و برضه مشينا في التيار

أنا و إنت

أنا و إنت

نسينا نتعاتب و نتصارح

وعز عليك

تسيب العند و تسامح

و عز علي

أكون البادي و أتصالح

و أصبح كل يوم بينا

يفوت أصعب من إمبارح

نسينا رقة العاشقين

قسينا و إحنا مش داريين

نسينا إزاي كده نسينا

و إيه ده

اللي جرى لينا أنا و إنت

أنا و إنت ظلمنا الحب ظلمنا الحب بإيدينا
و جنينا عليه و جرحناه

لما داب حوالينا

ما حدش منا كان عايز

يكون ارحم من التاني

و لا يضحي عن التاني

و ضاع الحب

ما بين عند قلب و قلب

ضاع الحب

و دلوقتي لا أنا بنساه

و لا بتنساه و لا بنلقاه انا و انت

أنا و إنت

اللي كنا زمان

أحب إتنين و أحن إتنين

و كان أكبر خصام بينا

يدوب في يومين

يدوب في يومين

خصامنا ليه النوبه دي زاد

و خلى الخطوه بينا بلاد

فرقنا على طريقين

وضاع الحب ضاع

وضاع الحب

ما بين عند قلب و قلب

و ده الوقت

لا أنا بنساه و لا بتنساه

و لا بنلقاه أنا و إنت

أنا و إنت

ظلمنا الحب بالغيره

و جبنا للظنون سيره

و قطعنا الأمل مرات

ما بين الشك والحيره

و كان الحب بينا كبير

صغر لما إبتدينا نغير

و بردت نار و قادت نار

و برضه مشينا في التيار

أنا و إنت

نسينا نتعاتب و نتصارح

و عز عليك

تسيب العند و تسامح

و عز علي

أكون البادي و أتصالح

و أصبح كل يوم بينا

يفوت اصعب من إمبارح

نسينا رقه العاشقين

قسينا و احنا مش داريين

نسينا إزاي كده نسينا

و إيه ده اللي جرى لينا

أنا و إنت