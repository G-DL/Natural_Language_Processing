title:فكروني
poet:عبدالوهاب محمد
composer:محمد عبدالوهاب
year:١٩٦٦

كلموني تاني عنك

فكروني    فكروني

صحوا نار الشوق الشوق في قلبي و فعيوني

رجعولي الماضي بنعيمه و غلاوته و بحلاوته وبعذابه و بقساوته

و إفتكرت فرحت وياك قد إيه

و إفتكرت كمان يا روحي بعدنا ليه بعدنا ليه بعدنا ليه

بعد ما صدقت اني قدرت أنسى

بعد ما قلبي قدر يسلاك و يأسى

جم بهمسة و غيروني

كانو ليه  ليه  ليه بيفكروني

بعد ما اتعودت بعدك غصب عني غصب عني

بعد ما نسيت الأماني و التمني و التمني

كلمتين إتقالو إتقالو

شالوا الصبر مني

صحوا في عيني حنينهم لابتسامك

صحو سمعي يود كلمه من كلامك

صحوا حتى الغيرة صحولي  ظنوني

و ابتدى قلبي يدوبني  يدوبني

بآهاته بآهاته

و ابتدى الليل الليل الليل  الليل يبقا أطول من ساعاته

و اسهر اسمع نبض قلبي بيناديك  بيناديك

روحي فيك مهما جرى أنا روحي فيك

أنا روحي فيك

تسوى إيه الدنيا و إنت مش معايا

هي تبقا الدنيا دنيا إلا بيك

اللي فات وياك يا روحي بعود إليه

و اللي عشته معاك رجعت أعيش عليه

أعيش عليه أعيش عليه

بعد ما صدقت إني قدرت أنسى

بعد ما قلبي قدر يسلاك و ينسى

جم بهمسة و غيروني  كانو ليه  ليه  ليه

بيفكروني
كلموني تاني عنك كلموني

بعد طول حرماني منك

جرحوا الجرح اللي قرب يبقى ذكرى

سهروني اعيش لبكره  اعيش لبكره و بعد بكره

يا حياتي أنا كلي حيرة و نار و غيرة

و شوق إليك  نفسي أهرب من عذابي

نفسي أرتاح بين إيديك نفسي أرتاح

بين إيديك أرتاح بين إيديك

و الخصام و الهجر و ليالي الأسية

كل دول  دول ما يهونوش حبك عليه

و اللي جوا القلب كان في القلب هو

رحنا و إتغيرنا إحنا إلا هو

هو نفس الحب و أكتر هو نفس الحب و أكتر

هو نفس الشوق و أكتر

هو هو هو هو

اللي فات وياك يا روحي بعود إليه

و اللي عشته معاك رجعت أعيش عليه

أعيش عليه أعيش عليه

بعد ما صدقت إني قدرت أنسى

بعد ما قلبي قدر يسلاك و ينسى

جم بهمسة و غيروني

كانو ليه  ليه  ليه بيفكروني

آه  آه آه آه يا حبيبي

حياتي بعدك مستحيلة

دي الحياة أيام قليلة

ليه نضيع عمرنا هجر و خصام

و إحنا نقدر نخلق الدنيا الجميلة

ليه  ليه ليه

نضيع عمرنا هجر و خصام إحنا نقدر نخلق

الدنيا الجميلة

بالوداد و القرب

تجدد حياتنا بالحنان و الحب تتبدل آهاتنا

و اللي جاي نعيشه أحلى من اللي فاتنا أحلى

من اللي فاتنا

القمر من فرحنا هينور اكثر

و النجوم هتبان لنا أجمل و أكبر

و الشجر قبل الربيع قبل الربيع

هنشوفه أخضر

و اللي فات ننساه ننسى كل قساه

يلا نلحق من الزمن أيام صفاه

دي الحياة من غير لقانا مش حياة

و إحنا مش هنعيش يا روحي مرتين

فكروني إزاي هو أنا نسيتك

إنت أقرب مني ليه

يا هنايا

حتى وإنت بعيد علي او معايا

تنتهي الأيام

تنتهي الأيام

و نطوي العمر منا وإنت حبك إنت

للأبد للأبد

ملوش نهايه ملوش نهايه

حبك إنت ملوش نهايه ملوش نهايه
