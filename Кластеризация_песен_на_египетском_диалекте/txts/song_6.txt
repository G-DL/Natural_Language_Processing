title:حب إيه
poet: عبدالوهاب محمد
composer: بليغ حمدي
year: ١٩٦٠

حـب إيه اللي إنت جاي تقول عليــه

إنت عارف قبله معنى الحب إيه

لما تتكلم عليه لما تتكلم عليه

حب إيه اللي إنت جاي تقول عليه

إنت ما بينك وبين الحب دنيا

 دنيا ما تطولها و لا حتى فخيالك

أما نفس الحب عندي حاجه تانيه

حاجه أغلى من حياتي ومن جمالك

إنت فين والحب فين ظالمه ليه دايما معاك

ده إنت لو حبيت يومين

كـان هواك خلاك ملاك

ليه بتتجنى كده ع الحب ليه

إنت عارف قبله معنى الحب إيه

حب إيه اللي جاي تقول عليه

كنت بخلص لك في حبي بكل قلبي

و إنت بتخون الوداد مـن كل قلبــــك

بعت ودي بعت حبـي ليه بعت قلبـي

بعتني وفاكرني ليه أشتاق لقربك ليه

إنت فين والحب فيـن

ظالمه ليه دايما معاك

ياما طول عمري رضيت منك أسيه

لما داب أملي و أنا بأتمنى ودك

كل شكوى كنت بتشوفها فعنيه

وإنت في قربك ناسيني زي بعـــدك

إنت فين والحب فين

ظالمه ليه دايما معاك
