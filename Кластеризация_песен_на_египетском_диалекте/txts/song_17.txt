title:أنساك
poet: مأمون الشناوي
composer: بليغ حمدي
year: ١٩٦٢

أنساك ده كلام

انساك ياسلام

أهو ده اللي مش ممكن أبدا

ولا أفكر فيه أبدا

ده مستحيل

قلبي يميل ويحب غيرك أبدا

أهو ده اللي مش ممكن أبدا

ولا ليله ولا يوم

أنا دقت النوم أيام بعدك

كان قلبك فين وحنانك فين

أنا أنسى جفاك

و عذابي معاك

ما أنساش حبك

أنساك ده كلام

أنساك ياسلام

و أحب تاني ليه

و أعمل في حبك إيه

دا مستحيل قلبي يميل

و يحب غيرك أبدا

أهو ده اللي مش ممكن أبدا

ذكريات

حبي وحبك ما أنسهاش

هي أيامي اللي قلبي فيها عاش

فيها أحلامي

قلتها وحققتها لي

و فيها أحلامي

لسه أنا ما قلتهاش

اللي فات من عمري

كان لك من زمان

وا للي باقي منه

جاي لك له أوان

و أحب تاني ليه

و أعمل في حبك إيه

ده مستحيل قلبي يميل

ويحب غيرك أبدا

أهو ده اللي مش ممكن أبدا

كان لك معايا

أجمل حكايه في العمر كله

سنين بحالها

مافات جمالها

على حب قبله

سنين ومرت زي الثواني

في حبك انت
و إن كنت أقدر أحب تاني

أحبك إنت

كل العواطف الحلوه بيننا

كانت معانا حتى في خصامنا

و إزاي تقول انساك و أتحول

و أنا حبي لك أكتر من الأول

و أحب تاني ليه

و أعمل في حبك إيه

ده مستحيل قلبي يميل

ويحب غيرك أبدا

أهو ده اللي مش ممكن أبدا
