title:فات الميعاد
poet: مرسي جميل عزيز
composer: بليغ حمدي
year: ١٩٦٧

 فات الميعاد و بقينا بعاد بعاد
والنار بقت دخان و رماد

فات الميعاد

تفيد ب إيه يا ندم يا ندم

و تعمل إيه يا عتاب

طالت ليالي ليالي الألم

و إتفرقوا الأحباب

كفايه بأه

تعذيب وشقى

و دموع في فراق و دموع في لقى

تعتب عليا ليه أنا ب إيديه إيه

فات الميعاد فات الميعاد

ياما كنت أتمنى أقابلك بإبتسامة

أو بنظرة حب أو كلمة ملامه

بس أنا نسيت الإبتسام

زي ما نسيت الآلام

و الزمن بينسي حزني و فرحي ياما

إن كان على الحب القديم

إن كان على الجرح الأليم

ستائر النسيان نزلت بقالها زمان

إن كان على الحب القديم و قساه

أنا نسيتوا أنا يا ريت كمان تنساه

الليل و دقت الساعات تصحي الليل

الليل و حرقة الأهات في عز الليل

و قسوة التنهيد و الوحده و التسهيد

لسه ما همش بعيد

و عايزنا نرجع زي زمان

قول للزمان إرجع يا زمان

و هات لي قلب لا داب ولا حب

و لا إنجرح و لا شاف حرمان

من ناري من طول لياليه

ناري ناري ناري

و فرحة العذال فيا

من قسوتك و انت حبيبي

و قسوة الدنيا عليا

بيني وبينك هجر و غدر و جرح بقلبي داريته

بيني وبينك ليل و فراق و طريق انته اللي بديته

تفيد ب إيه يا ندم يا ندم

و تعمل إيه يا عتاب

طالت ليالي ليالي الألم

و تفرقوا الأحباب

كفايه بأه تعذيب و شقى

و دموع في فراق و دموع في لقى

تعتب عليا ليه أنا ب إيديه إيه
فات الميعاد فات الميعاد
