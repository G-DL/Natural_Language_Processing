title:يا مسهرني
poet: أحمد رامي
composer: سيد مكاوي
year: ١٩٧٢

ماخطرتش على بالك يوم

تسأل عني

و عنيه مجافيها النوم

النوم يا مسهرني

أنا قلبي بيسألني

إيه غير أحواله

و يقولي بقا يعني

ماخطرتش على باله

أومال غلاوه حبك فين

و فين حنان قلبه عليه

و فين حلاوه قربك فين

فين الوداد والحنيه

يا نسيني وإنت على بالي

و خيالك ما يفارق عيني

ريحني و أعطف على حالي

و إرحمني من كتر ظنوني

لا عنيا بيهواها النوم

و لا بخطر على بالك يوم

تسأل عني  يا مسهرني

إسأل عن اللي يقضي الليل

بين الأمل وبين الذكرى

يصبر القلب المشغول

ويقوله نتقابل بكرا

وبكرا يفوت وبعده يفوت

و لا كلمه و لا مرسال

وهو العمر فيه كام يوم

و أنا بعدك علي طال

يا مسهر النوم بعنيا

سهرت افكاري وياك

الصبر ده دا مش ب إديا

و الشوق واخدني في بحر

هواك هواك

أقول لروحي أنا ذنبي إيه

يقولي قلبي حلمك عليه

مسيره بكره يعطف علينا

و نبقى نعرف هجرنا ليه 

تعال خلي نسيم الليل

على جناح الشوق يسري

الهجر طال

والصبر قليل

و العمر أيامه بتجري

طالت الأيام

تعالى لي قوام أنا عندي كلام

بدي أقوله لك

أنا عندي عندي كلام

و في قلبي هيام أوصفهولك

و نعيش أيام

و لا في الأحلام