title:أروح لمين
poet: عبدالمنعم السباعي
composer: رياض السنباطي
year: ١٩٥٨

أروح لمين

و أقول يا مين ينصفني منك

ما هو إنت فرحي

و إنت جرحي و كله منك

أروح لمين

كلمة و نظرة عين

و القسمة وياهم

جمعوا سوا قلبين

والحب مناهم

و بين ليالي المنى

خذني الهوى وياه

و كان وصالك هنا

وكنت بأتمناه

و  بعد حبي شغلت قلبي

و قسيت عليه

و كان منايا يدوم هنايا

ما دمش ليه

لوعني حبك

و اليوم في بعدك بيفوت سنين

أروح لمين

يطول بعدك

و أعيش بعدك

على شوقي و أشجاني

ما بين ماضي ما هوش راضي

يسليني في حرماني

و أبات انعي أنا و دمعي

و أخبي دمع العين

و أداري من اللايمين

لا يلمحوا عنيه و يشمتو فيه

و لحد إمتى

هتبقى إنت و الشمتانين

أروح لمين
أروح لمين

ومين هيرحم أسايا

و أقول يامين

ومين هيسمع ندايا

طول مانت غايب

ما ليش حبايب في الدنيا ديه

و الفكر سارح و الهجر جارح

يا نور عنيه

شوف دمعي جاري

سهران في ناري

و لا إنت داري بالسهرانين

أروح لمين